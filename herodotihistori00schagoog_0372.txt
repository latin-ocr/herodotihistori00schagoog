S

HERODOTI
HISTORIARUMI

LIBER OCTAVUS.

URANIA
-...,··......-.

1. GRAECI populi in classem descripti, hi fuere. Athenienses naves
praebuerant centum viginti septem: Plataeenses vero, quum rei
nauticae essent expertes, sua virtute studioque incensi, simul cum
Atheniensibus naves Atticas propugnatoribus compleverant. Corin·
thii quadraginta praebuerant naves. Megarenses», viginti. Chalei-
den'ses item viginti compleverant3 sed naves illis suppeditarunt
Athenienses. AEginetae octodecim naves praebuerant: Sicyonii,
duodecim· . Lacedaemonii, decem. Epidaurii, octo: Eretrienses,
septem: Troezenii, quinque: Stryrenses, duas: Cei, duas naves
(triremes,) et duas actuarias quinquaginta-remorumz Locri Opuntii
septem actuariis quinquaginta-remorum auxilio venerant.

Ι 2. Hi igitur fuere, qui ad Artemisium militarunt: dictumque est
etiam, quem navium numerum singuli populi contulerint. Fuit

‚autem collectarum ad Artemisium navium universus numerus, actua- .

riis quinquaginta—remorum exceptis, ducentae septuaginta et una.
Imperatorem autem, penes quem imperii summa erat, praebuerant
Spartani, Eurybiadem, Euryclidae filium. Dixerant enim socii,
“ nisi Laco summum obtineret imperium, non se secuturos esse
“ Athenienses duees5 sed exercitum, qui futurus esset, dissolutus·
“ ros.”

3. Etenim jam initio, priusquam in Siciliam petendae societatis
caussa misissent, agitatus sermo erat, Atheniensibus permittendum
esse classis imperium. contradicentibus vero sociis cesserant Athe-
nienses, quod magni facerent servari Graeciam, pulcreque nossent,
si de principatu inter sese contenderent, perituram esse Graeciam:
recte quidem illi sentientes. Nam civilis dissensio tanto pejor est
bello communi consensu gesto, quanto pejor res est bellum quam
pax. Hoc ipsum igitur intelligentes Athenienses, non repugnarunt

Ι

1

