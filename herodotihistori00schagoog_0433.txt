caLLIOPE. ⁴2⁵

qui insequente tempore, post hoc Medicum bellum, bello Messenieo
trecentos viros ducens, cum omnibus Messeniorum copiis ad Steny-
clerum conflixit: et una cum trecentis suis occubuit.

65. Persae apud Plataeas a Lacedaemoniis fusi fugatique, nullo
ordine ad castra sua confugerunt, in ligneum murum, quem in
agro Thebano construxerant. Miror vero equidem„qui factum sit,
quum ad Cereris lucum pugnata sit haec pugna, ut tamen nullus
repertus fuerit Persarum, qui in locum deae sacrum aut intrarit aut
in eo ceciderit, sed, omnes in profana terra circa templum occubue-
rint. Opinor autem, (si modo fas est de rebus divinis opinari ali·
quid). deam illos non recepisse, ut qui ipsius templum, quod Eleu-
sine fuit, cremassent. Hic igitur Plataeensis pugnae exitus fuit. ¹

66. Artabazo, Pharnacis filio, initio statim non placuerat, Mar-
donium a rege in Graecia relinqui ι idemque tunc, multum horta·
tus ne praeliutn Mardonius committeret, nihil profecerat. Itaque,
utpote improbans Mardonii consilium, banc iniit rationem. Quum
suo sub imperio manum haberet haud exiguam, sed ad quadraginta
hominum millia, his ordine compositiS, quo tempore fiebat prae-
lium, bene gnarus quis futurus esset exitus pugnae, egressus est,
dato imperio, ut, qua ipse praeiret, sequerentur omnes quocumque
ipsum et quo citu gradu vidissent, praeeuntem. ‚Hoc dato imperi0,
duxit illos, veluti in praelium duceret: sed quum ipse praegredere-
tur agmen, jamque fugientes conspexisset Persas ς inde non am·
plius eodem ordine suos duxit, sed citato cursu fugam cum eis cor-
ripuit, non ligneum‘murum petens nec Thebanorum urbem, sed in
Phocidem tendenS, cupiensque quam primum ad Hellespontum per-
venire. Hi igitur hanc in partem iter intenderunt.

67. Graecorum, qui cum rege erant, major pars de industria ces· ·

saverantz sed Boeoti perdiu cum Atheniensibus dimicarunt. Nam
Thebani, cumMedis facienteS, singulare studium adhibuere, forti-
ter pugnanteS, minimeque ultro cedentes; ita ut eorum trecenti,
primarii viri fortissimique, ibi ab Atheniensibus sint interfecti. Ut
vero hi quoque terga vertere coacti sunt, Thebas se receperunt, non
quidem ita (incondita fuga) ut Persae‚ aut ut reliqua turba socio-
rum, qui nulla re gesta,‚ac ne pugna quidem cum ullo ex hostibus
conserta, in fugam se proripuerunt.

68. Atque hinc adparet, Barbarorum res universas cx Persis pe-
pendisse ; quandoquidem et hi tunc, priusquam cum hoste essent,
congressi, simulatque Persas videre fugienteS, et ipsi fugam capes-
siverunt. Itaque omnes se fugae mandarunt, praeter equitatum,
quum reliquum, tum Boeoticum. Atque fugientibus magno etiam
usui equitatus fuit, semper proxime ab hostibus obequitanS, et suos
fugientes a Graecis sejungens,

69. Dum ita victores Graeci fugientes Barbaros persequuntur occi-
duntque,.interim reliquis Graecis, qui circa J anonis templum consede·
rant, et praelio non interfuerant, nunciatur pugnam esse pugnatam*
vicisseque Pausaniam „cum suis. Quo audito, nullo ordine Corinthii
superiore via, quae per montis radices et per clivos fert, recta versus

