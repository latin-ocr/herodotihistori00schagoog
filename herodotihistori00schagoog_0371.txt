P‘OLYMNIA. ² 365

“ adversus Demaratum, qui meus· hospes est, abstinere dehinc

“quemlibet jubeol’

238. Haec Xerxes postquam dixit, per caesorum cadavera tran-
siit3 et Leonidae, ut audivit regem hunc et ducem Lacedaemoniorum
fuisse, abscindi caput et e palo erigi jussit. Ac mihi quidem quum ⁶
aliis documentis, tum vero maxime hoc ipso, fit manifestum, Xer-
xem vivo Leonidae omnium hominum maxime iratum fuisse· .
alioqui enim numquam in mortui corpus ita nefarie saeviturus erat,
quandoquidem maxime omnium, quos novi, hominum Persae hono-
rare ‘fortes viros consueverunt. lui igitur, quibus id imperatum
est, jussa exsecuti sunt.

239. Sed redeo ad eam narrationem, quam superius imperfectam
reliqui. Parare regem expeditionem adversus Graeciam primi resci-
verant Lacedaemonii, idque mira quadam ratione resciverant. Ideo-
que ad Delphicum miserunt oraculum, ulii illud eis editum est re-'
sponsum, quod paulo ante commemoravi. Resciverant autem mi-
rabili quadam ratione. Demaratus enim, Aristonis filius, exsulans
apud Medos, ut equidem existimO, ct ratio mecum militat, non
bene animatus fuit ιιι Lacedaemonios. Conjectare igitur licet, utrum
benevolo hoc fecerit animo an insultandi caussa. Postquam decre-
vit Xerxes exercitum adversus Graeciam ducere, Demaratus tunc
Susis praesens, ubi id rescivit, Lacedaemoniis voluit significare.
Qui quum aliam rationem, qua id eis significaret, non haberet,
quum periculum esset ne deprehenderetur, tali usus est commenta
Sumta duplicata tabella, ceram 'ex ea erasit, et ligno tabellae consi-
lium Xerxis inscripsit: quo facto, scriptum istud infusa cera denuo
obduxit, ne nudam ferenti tabellam molestia exhiberet-ur a viarum
custodibus, Postquam vero Lacedaemonem perlata tabella est,
conjectare Lacedaemonii, quid rei esset, prius non potuere, quam
(ut equidem accepi) Cleomenis filia, Leonidae uxor, Gorge, eos do-
cuisset. Haec enim re secum perpensa, eradi ceram jussit, atque
ita in ligno reperturos esse scripturam ait· cui obsequentes illi,
intus scripta repererunt legeruntque, ac deinde reliquis Graecis le-
genda miserunt. Haec igitur ita gesta esse memorant.

